<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/develop/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/develop/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Angelica Hierarchia, Caput secundum</title>
        <author>Petrus Hispanus</author>
        <editor/>
        <respStmt>
          <name>Marco Toste</name>
          <resp when="2006">Digital text preparation </resp>
        </respStmt>
        <respStmt>
          <name>João Rebalde</name>
          <resp>TEI Encoder</resp>
        </respStmt>
        <respStmt>
          <name>Jeffrey C. Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <date when="2016-07-07">July 07, 2016</date>
        </edition>
      </editionStmt>
      <publicationStmt>
        <authority>
          <ref target="http://petrushispanus.eu/project1">Project Petrus Hispanus Works</ref> 
        </authority>
        <availability status="free">
          <p>Public Domain</p>
        </availability>
        <date when="2016-07-07">July 07, 2016</date>
      </publicationStmt>
      <sourceDesc>
        <listWit>
          <witness/>
        </listWit>
        <listBibl>
          <bibl xml:id="Alonso1957">Printed edition: Pedro Hispano, Exposição sobre os livros do Beato Dionísio Areopagita, ed. Manuel Alonso Alonso, Lisboa 1957</bibl>
        </listBibl>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/develop/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2016-07-07" status="draft" n="0.0.0-dev">
          <p>File Started for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"> </div>
    </front>
    <body>
      <div xml:id="phah-c2">
      	<head xml:id="phah-c2-Hd1e110">Angelical Hierarchia, Caput secundum</head>
      	
      	
      	
        <!-- text of dionysius being commented on: Quod convenienter divina et celestia per dissimilia signa manifestantur -->
      	
        <p xml:id="phah-c2-d1e115">Titulus huius capituli est quod convenienter divina et celestia per dissimilia signa manifestantur. Per divina hic accipitur Deus, per celestia angeli. Quorum videlicet natura et proprietates vel virtutes per dissimiles materialium manifestantur significationes vel descriptiones. Aut enim per tales significationes animus de invisibilibus docetur, si convenientes sunt; aut si inconvenientes, removetur ab ipsis per se ipsum consurgens quasi quodam pulsus offendiculo ad ipsarum rerum invisibilium veritatem. Convenientia igitur proprietatum rerum visibilium ad invisibilia est instructiva et disconvenientia est sursumactiva. Et hic est maximus mentis profectus, ut per visibilia de invisibilibus instruatur vel per eadem ad divina excessum patiatur.</p>
      	
        <!-- text of dionysius being commented: Convenit igitur, sicut exstimo, primum exponere, quam quidem esse intentionem universe Ierarchie existimamus et quid unaqueque iuvat ipsius chorum agentes. Demum autem celestes Ierarchias laudare secundum ipsarum in eloquiis manifestationem. Consequenter vero post hec dicere qualibus sanctis formationibus celestes figurant ornatus eloquiorum sancte scripture, et ad qualem reduci oportet per formationes simplicitatem, quatenus non et nos similiter, ut multi, inmunde arbitremur celestes et deiformes mentes et mulpedes esse quasdam et multorum vultuum et ad boum animalitatem et ad leonum felinam formationem formatas, et ad aquilarum curvi rostri speciem, aut ad volatilium tripartitam alarum naturalem positionem formatas, et rotas quasdam igneas super celum imaginemur, et equos quosdam multorum colorum. Et lanceas ferentes principum militie principes. Et quecumque alia ab eloquiis nobis sacra formatione varietate manifestativorum signorum tradita sunt. Etenim 
        non sine arte theologia poeticis sanctis formationibus in non figuralibus mentibus usa est, nostram, ut dictum est, mentem respiciens, et familiarem sibi ipsi et connaturalem sursumactionem providens, et ad ipsam reformans sursumactivas sanctas scripturas.-->
        	
        <p xml:id="phah-c2-d1e120">Convenit igitur, etc. usque ad illud: Si videtur, etc. talis est sensus: Prius quam de Ierarchiis distincte tractemus, congruum est ut exponamus que sit generalis descriptio Ierarchie, quod fiet tertio capitulo. Quidve utilitatis conferat Ierarchia quibuslibet personis in se constitutis et ministrantibus; deinde specialiter laudare celestes Ierarchias secundum testimonia scripturarum eis competentia. Quod fiet capitulis sequentibus. Tandem, penultimo et ultimo capitulo, qualibus formis vel figuris sensibilibus celestes animi in scripturis designantur, et ad qualem simplicem veritatem oporteat nos reduci per illas formas vel figuras, ne nos, sicut et alii multi, stulte arbitremur mentes celestes et Deo conformes esse multipedes. Quoniam ut dicitur, Ezech. 1: Similitudo vultus eorum facies hominis, etc. Et esse formatas secundum figuras boum, aut leonum, aut aquilarum, aut habere trinum alarum ordinem ut dicitur in Isa.: Sex ale uni etc. Et ne imaginemur super celum rotas igneas. Quia dicitur in Dan.: Rote eius ignis. Et thronos materiales quasi necessarios ad reclinationem principatui divinitatis. Quia dicitur in Dan. Throni positi sunt. Et quosdam equos multorum colorum ut in Zach.: Vidi per noctem etc. Et principes principum militie ferentes lanceas ut dicitur in Ezech. III: Principes principum etc. Hec autem iunctura non invenitur alibi in scriptura. Et similiter quecumque alia nobis in scripturis sanctis tradita sunt per formas sensibiles secundum varietatem signorum manifestantium statum cielestium animorum. Artificiose enim theologia utitur formis coaptatis ad significandum mentes infigurabiles, ut dictum est, considerata infirmitate mentis nostre, et providendo familiarem sensui et connaturalem rationi sursumactionem, et quasi reflectendo ad ipsam nostram mentem sanctas scripturas ana[go]gicas, idest elevativas vel sursumactivas. Mens etenim nostra scripture intelligentia perlustrata per signa que invenit in scriptura, ad significata deducitur, que sunt spiritalia. Sicque facta spiritalis in spiritalibus intellectibus crescit in affectibus et intellectibus divinorum.Per intellectus vero anagogicos venit ad intellectus extaticos, per quos de spiritali fit divina.</p>
      	
        <!-- text of dionysius being commented: Si videtur autem alicui sanctas quidem recipere compositiones sicut simplicium in se ipsis et ignotorum et incontemplatibilium nobis existentium, a significatione autem recedentes arbitratur sanctarum mentium in eloquiis ymaginum scripturas, et omne, ut ita dicatur, inconveniens hoc angelicorum nominum tabernaculum. Et oportere dicit theologos ad corporalem formationem totaliter incorporeorum venientes, familiaribus ipsa et, sicut possibile est, cognatis et reformare et manifestare figurationibus ex pretiosissimis apud nos quodammodo et inmaterialibus substantiis et in omnibus superpositis et non celestibus et non deiformibus simplicitatibus in terrenas ultimas circumponentes multiformitates. Hoc enim ad sursumagendum nos quidem esset futurum opportunius et supermundanas manifestationes non deorsumageret ad inconvenientes dissimilitudines. Illud vero et in divinas inlegitime iniuriam faceret virtutes, et nostram forsitan aberrare faceret mentem ad inmundas ipsam inferens compositiones. Et forsitan arbitrabitur supercelestia leoninis quibusdam et equinis examinibus esse adimpleta et mugitiva ymnologia et volatili angelorum principatu et animalibus aliis et materiis vilioribus quecumque ad inconveniens et ignobile et passibile declinare describunt secundum omne dissimiles huiusmodi manifestativorum eloquiorum similitudines. -->
        
        <p xml:id="phah-c2-d1e126">Si videtur autem, etc. usque ad illud: Sed veritatis, talis est sensus: Si aliquis congrue arbitretur designari celestia in sacris scripturis signis sensibilibus, tanquam in se ipsis ignota et subtilissima et nobis incontemplabilia, sed inconveniens esse ut tam vilibus signis designentur et per hoc quasi publicam irrisionem angelicorum nominum fieri et debere theologos significare celestia pretiosissimis sensibilium creaturarum vel corporum substantiis vel figuris tanquam ipsis angelis per sui pretiositatem quodam modo, secundum sensibilium possibilitatem, cognatis et familiaribus. Nec celestibus animis simplicibus et Deo conformibus debere attribuere viles et infimas sensibilium formas, eo quod iste modus nobis videatur ad celestia cognoscenda expeditior et supermundanis mentibus honorabilior. Sed etiam vilitas formarum potest forte legentes ad talem errorem inducere, ut putent supercelestia repleri multitudine leonum et equorum et similium animalium et decantari ibi laudes mugitivas more boum et esse ibi volatiles angelos ad modum avium et alia animalia et materie etiam predictis viliores, ut lapidibus, sicut habetur in Ezech. Et habebis virentibus, ut in Job: Virentia queque perquirit. Et quecumque testimonia scripturarum describunt huius modi similitudines, valde celestibus dissimiles, declinando et humiliando ipsa celestia ad dedecus et ignobilitatem et passibilitatem.</p>
      	
        <!-- text of dionysius being commented: Set veritatis, ut arbitror, inquisitio demonstrat eloquiorum sanctissimam sapientiam in celestium formationibus, utrumque perfecte providentem quod neque in divinas, sicut forsitan dicat aliquis, iniuriam faciat virtutes neque nos quidem in viles passibiliter infixi simus imaginum humilitates. Etenim quod convenienter quidem proposite sint informabilium forme et figure infigurabilium, non solam causam [dicat] aliquis esse nostram proportionem, non valentem sine medio ad intelligibiles extendi contemplationes, et indigentem familiarium et connaturalium sursumactionum, que possibiles nobis formationes protendunt informabilium et supernaturalium visionum; set quod et hoc misticis eloquiis est convenientissimum per archana et sancta enigmata abscondere et inviam multis ponere sanctam et occultam supermundanarum mentium veritatem. Etenim non omnis sanctus neque omnium, ut eloquia dicunt, cognitio. Si autem apparentes ymaginum scripturas accusat aliquis, verecundum esse dicens, reponere ita turpes formationes deiformibus et sanctissimis ornatibus, sufficit ad ipsum dicere quod duplex est sancte manifestationis modus: hic quidem, sicut est conveniens, per similes procedens sancte formatas ymagines; ille autem per dissimiles formationes ad perfectissime inconveniens et non apparens formatus. -->
        
        <p xml:id="phah-c2-d1e131">Set veritatis, etc. usque ad illud: Igitur et venerabilem, etc. talis est sensus: Si quis, inquam, ut dixi, ita arbitratur, ego sic ei respondeo: Veritatis inquisitio docet quod theologia per signorum vilitatem perfecte providet, ut neque celestibus fiat iniuria, neque fideles seducantur, opinando deformes aut viles materias esse in celo. Non enim propter hanc solam causam per visibilia et infima significantur invisibilia celestia, ut animus noster, qui non potest inmediate extendi ad intelligibiles contemplationes, set indiget sursumactione familiarium et connaturalium sibi signorum, per que ad cognitionem celestium manuducatur. Set et propter aliam causam, ut scilicet, dum quedam signorum, quamquam vilium, conformitas fideles illuminat ad cognitionem celestium, eorumdem vilium deformitas abscondat reprobis divinam veritatem, ne detur sanctum canibus. Quia, ut dicit Apostolus ad Cor.,: Non omnium est scientia. Quod autem huiusmodi signorum sensibilium vilitas non iniuriam celestibus faciat sed veriorem eorumdem ingignat cognitionem, inde patet quod duplex est modus notificandi invisibilia Dei et quelibet celestia: Unus affirmativus quasi per similia, ut cum dicatur: Deus lux est. Alius vero quasi negativus et per dissimilia et summe inconvenientia et que videantur ei omnino non congruere.</p>
      	
        <!-- text of dionysius being commented on: Igitur ad venerabilem supersubstantialis deitatis principatus beatitudinem manifestativorum eloquiorum mistice traditiones aliquando quidem, sicut rationem et mentem et substantiam, laudant, Deo convenientem rationabilitatem et sapientiam eius monstrantes et vere existentem essentiam et existentium essentie causam veram. Et sicut lumen ipsam reformant et vitam vocant, talibus sanctis reformationibus venerabilioribus quidem existentibus et supermateriales formationes iacere quodam mode apparentibus sed minus habentibus, et ita thearchica ad veritatem comparabilitate. Est enim super omnem substantiam et vitam, nullo ipsam lumine figurante, omni autem ratione et mente a similitudine ipsius incomparabiliter derelictis. Aliquando autem dissimilibus manifestationibus ab eisdem eloquiis supermundane laudatur, invisibilem ipsam et interminabilem et incomprehensibilem appellantibus. Et ea ex quibus non qui est, sed quod non est, significatur. Hoc enim, sicut arbitror, et magis proprium est in ipsa, quia, sicut occulta et sacerdotalis traditio suggessit, non esse quidem secundum aliquid existentium ipsam vere dicimus. Ignoramus autem supersubstantialem ipsius et incomprehensibilem et ineffabilem infinitatem. Si igitur negationes quidem sunt vere, affirmationes autem inconvenientes occulto archanorum, magis est in visibilibus per dissimiles reformationes manifestatio. Honorant igitur, non turpitudine adimplent celestes ornatus eloquiorum sancte scripture, dissimilibus ipsos formationibus manifestantes, et per istas demonstrantes a materialibus universis supermundane excedentes. -->
        
        <p xml:id="phah-c2-d1e136">Igitur ad venerabilem, etc. usque ad illud: Quod autem, etc.: talis est sensus: Sancte scripture supersubstantialem deitatem aliquando vocant mentem vel substantiam, ostendentes in ea esse rationabilitatem et substantiam, sapientiam ipsi convenientem, et veram essentiam, qui est vera causa omnium existentium. Vocant etiam ipsam lumen et vitam, et hiis similibus nominibus tanquam inter cetera venerabilioribus, significantes, quod deitas superemineat omnibus materialibus, quamvis et illa signa multum deficiant a comparatione veritatis. Est enim deitas super omnem substantiam et vitam, adeo ut nullum lumen digne valeat eam significare. Sed et omnis mens et ratio ab ipsius similitudine incomparabiliter deficit. Alius modus est manifestandi divina vel celestia per negationes vel remotiones dissimilitudinum, ut quando dicitur in scripturis invisibilis, interminabilis et incomprehensibilis. Quibus omnibus non quid ipse est sed quid ipse non est, significatur. Et iste modus secundus efficacius nos inducit ad cognitionem Dei. Quoniam, sicut secretius ab apostolica doctrina accepimus, non proprie dicitur Deus esse aliquid existens aut intelligibile. Unde ab eo possunt omnia vere et proprie removeri, nichil autem proprie affirmari. Secundus autem modus plus congruit negationibus que proprie sunt, quam primus, ut patet in Mistica Theologia. Vere enim ignoramus supersubstantialem et incomprehensibilem et ineffabilem ipsius infinitatem, que ipsam excedit unitionem. Cum ergo omnia de Deo vere et proprie negentur et removeantur et nichil proprie de ipso affirmetur, divino occulto convenientior est manifestatio per viliores et dissimiliores formas sensibiles quam per pretiosiores. Dum ergo sacra scriptura designat divina et celestia formis vilioribus, non ipsa per hoc dehonestat sed honorat. Et ostendit per hoc quod ipsa supermundane excedant omnia sensibilia vel materialia.</p>
        
        <!-- text of dionysius being commented on: Quod autem nostram mentem sursumagunt magis a significatione recedentes similitudines non arbitror quenquam bonum sensum habentium contradicentem. Nam ad pretiosiores quidem sanctas formationes consequens est et decipi quosdam, arbitrantes esse celestes substantias luciformes quosdam viros et fulgurantes, decentissime vestitos veste splendida, et igneum sine lesione a se cum splendore emittentes. Et quibuscumque similiter aliis formalibus formis theologia celestes figuravit mentes. Quod ut non patiantur hii qui nichil apparentibus pulchris altius intendunt, sanctorum theologorum suscitativa sapientia et ad inconvenientes dissimilitudines sancte deponitur, non permittens materiale nostrum ad turpes ymagines manens quiescere, sed valde suscitans hoc anime quod sursum fert et sublevans deformitate compositionum sicut non conveniente, neque vero apparente esse, neque valde materialibus, ita turpibus comparabilia ad veritatem sicut celestes et divine visiones. -->
        
        <p xml:id="phah-c2-d1e142">Quod autem, etc. usque illud: Et aliter, etc. talis est sensus: Non arbitror aliquem prudentem virum negare, quin signa dissimiliora efficacius sursum ducant mentem nostram quam similiora, quia per signa pretiosiora facile seduci posset animus infirmus, ut putaret ad litteram tale aliquid esse in celo, scilicet quod sint ibi homines lucidi et fulgentes, vestiti decentissime veste splendida et emittentes a se flammas igneas non urentes nec ledentes. Quia dicitur in Ezech. 1: Aspectus eorum quasi carbonum ignis, et similia. Et similiter decipi posset mens in sensibilibus signis pretiosis qualia in scripturis inveniuntur in designatione animorum celestium. Ne ergo hanc incurrant deceptionem qui nichil noverunt altius pulchris sensibilibus, sapientia sanctorum theologorum suscitans mentes ad celestia deponit se ad utendum similitudinibus valde dissimilibus in celestium designatione, ne permittat mentem nostram materialibus immersam quiescere in talibus ymaginibus. Sed per earum turpitudinem valde suscitat et elevat mentis nostre vim, supernorum comprehensivam, eo quod nec conveniat nec verissime videntur quod valde materialia et tam deformia sint proprie comparabilia celestibus et divinis.</p>
      	
        <!-- text of dionysius being commented on: Aliter etiam hoc intendere oportet, nichil existentium esse universaliter boni participatione privatum, quoniam eloquiorum veritas dicit omnia bona valde. Est igitur ex omnibus intendere bonas contemplationes ex materialibus intelligibilibus et intellectualibus reformare dictas dissimiles similitudines, alio modo intellectualibus habentibus que sensibilibus aliter sunt attributa. Etenim furor in irrationalibus quidem ex passibili motu ingignitur, et omni irrationabilitate est plenus furibundus ipsorum motus. Sed in intellectualibus alio modo oportet furibundum intelligere, monstrans, ut extimo, virilem ipsorum rationabilitatem et durum habitum in deiformibus et inmutabilibus collocationibus. Similiter concupiscentiam quidem etiam dicimus esse in irrationabilibus non circumspectam quandam et materialem ex naturali motu aut consuetudine invariabilibus in non valente teneri ingenitam ad aliquid passionem et irrationabilem corporalis appetitus victoriam universum animal inpingentis ad concupiscibile secundum sensum. -->
        
        <p xml:id="phah-c2-d1e147">Et aliter, etc. usque ad illud: Quando autem, etc. talis est sensus: Alia preterea ratio est quare per viliores creaturas corporeas congrue celestia designantur: Nulla enim res privatur universaliter participatione boni dicente scriptura, Gen. 1: Vidit Deus cuncta que fecerat, etc. Congrue ergo ex omnibus materialibus designari possunt celestia et divina, intellectualibus tamen alio modo habentibus ea que sensibilibus longe alio modo attribuuntur, v. gr. furor qui attribuitur irrationabilibus, ingignitur ex motu passibili. Et motus ille furibundus plenus est omni irrationabilitate. Sed quando attribuitur intellectualibus, significat fortem ipsorum discretionem et indissolubilem inmobilitatem in inmutabili stabilitate bonorum, quibus Deo conformantur. Et similiter concupiscentia que attribuitur irrationabilibus est quedam incircumspecta et materialis passio respectu alicuius rei sensibilis ingenita motu naturali vel consuetudine impetuosa impetu corporalis appetitus irrationabiliter appetens quod appetitur inpingendo totum animal ad concupiscibile seecundum sensum.</p>
        
        <!-- text of dionysius being commented on: Quando autem, dissimiles similitudines intellectualibus circumponentes, concupiscentiam ipsis circumformamus, amorem divinum ipsum intelligere convenit, super mentem inmaterialitatis et indeclinabile, et irremisibile desiderium supersubstantialiter caste inpassibilis contemplationis, et ad illum mundum et summum splendorem et sine errore existentem et pulchrificum decorem eterne, vere et intelligibilis conmunionis, et non valens teneri, accipiamus in forti et non conversibili et a nullo incidi valente propter purum et invariabilem divine pulchritudinis amorem et totalem declinationem ad vere desiderabile. -->
        
        <p xml:id="phah-c2-d1e152">Quando autem, etc. usque ad illud: Sed et ipsam, talis est sensus: Quando concupiscentiam celestibus animis attribuimus, nomine ipsius intelligimus divinum amorem inmortalitatis qui est super mentem inmaterialitatis et indeclinabile ad aliud et irremisibile a proprio fervore desiderium contemplationis divine, per excessum omnis substantie in solos sponsi amplexus tendentis, et nulla anxietate afflicte, ut accidit in desideriis carnalium voluptatum quarum appetitus plenus est anxietate et sacietas penitentia; contemplationis dico tendentis ad divinum et purissimum et omnium summum splendorem, qui comprehensores suos omnino errare non patitur, illuminando eos ipsa specie veritatis et ad pulchrificum decorem, idest pulchritudinis plenitudinem eterne et vere communionis ad Deum, pulchros facientem suos contemplatores et amatores. Iuxta illud Cor.: Nos autem omnes, etc. Desiderium dico non valens coherceri vel remitti propter sui fortitudinem ad id quod appetit et inconversibilitatem ad aliud, quod nulla occasio valet incidere, propter hoc quia pure et singulariter Deum desiderat, et nichil est quod eos possit ab eius amore revocare vel retardare. Et quia Deus semper est uniformis, equaliter pulcher et bonus, et quia ipse in se simplicissime habet omnem desiderabilem speciem, ut sapientiam, bonitatem, pulchritudinem, eternitatem, omnipotentiam et similia, et secundum omnia est totus desiderabilis, ut dicitur in Cant., ideo plenarie, irrevocabiliter et intime in se trahit omnia suorum comprehensorum desideria.</p>
        
        <!-- text of dionysius being commented on: Sed et ipsam irrationabilitatem et insensibilitatem in irrationabilibus quidem animalibus aut inanimatis materiis privationem rationis et sensus proprie vocamus. In inmaterialibus autem et intellectualibus substantiis ut decet sanctum, excessum ipsarum sicut supermundanarum mentium confitemur nostre transibilis et corporalis rationis et alieni ab incorporalibus mentibus sensus. Est igitur non dissonans reformari celestibus mentibus formas ex vilissimis materie partibus, quoniam et ipsa a vere bono essentiam cum habuerit, secundum omnem ipsius materialem ornatum resonantias quasdam intellectualis decoris habet. Et possibile est per ipsas sursumagi ad inmateriales archetipias, dissimiliter, sicut dictum est, similitudinibus acceptis et eisdem non eodem modo sed convenienter et familiariter et intellectualibus et sensibilibus proprietatibus diffinitis. Hoc misticos theologos inveniemus non celestium solum ornatuum manifestationibus sancte circumformantes sed et ipsis aliquando thearchie manifestationibus et aliquando quidem ipsam ab apparentibus pretiosis laudant, sicut solem iustitie, sicut stellam matutinam in mente sancte orientem et sicut lumen non circumvelate et intelligibiliter resplendens. Aliquando a mediis sicut ignem sine lesione illuminantem, sicut aquam vivifice adimpletionis largitricem, et, ut significative dicatur, in ventrem subeuntem et fluvios manare facientem inmensurabiliter defluentes. Aliquando autem ab ultimis sicut unguentum bene olens, sicut lapidem angularem. Sed et ferinam formationem ipsi circumponunt, et leonis ipsi et pantere proprietatem circumaddunt et pardum ipsam esse dicunt et ursam sevientem. Addam etiam et omnibus vilius esse et magis dedecere apparens quod et vermis speciem sibi circumformantem divinorum docti tradiderunt. -->
        
        <p xml:id="phah-c2-d1e158">Sed et ipsam, etc. usque ad illud: Ita denique, etc., talis est sensus: Cum inanimatis et irrationabilibus attribuimus insensibilitatem vel irrationabilitatem, ostendimus quod privantur sensu et ratione. Cum autem hoc figurative attribuimus celestibus substantiis, ostendimus eas excedere sensum et rationem nostram, qui per materialia investigamus inmaterialia et utimur sensibus, qui valde alieni sunt a celestibus animis. Patet ergo per predicta quod non incongrue designantur celestes mentes per formas sensibiles etiam vilissimas. Cum enim omnia, etiam corporalia et vilissima existentium, a vero bono suum esse habeant, secundum omnes ipsorum proprietates habent quasdam resonantias et representationes intellectualis et superintellectualis decoris. Et possibile est per omnes ipsas sursumagi ad inmateriales archetypias, que sunt rationes verbi, vel ydee, vel exemplaria, non quidem eodem modo sed valde dissimiliter accipiendo hinc inde proprietates sensibiles, ut, scilicet, secundum congruentiam sensibilium, attribuantur sensibilibus. Invenietur autem in scripturis quod theologi non solum angelis attribuunt formas sensibiles, sicut dictum est, sed etiam ipsi deitati quandoque attribuunt digniores formas vocando eam solem iustitie ut in Malac., et stellam matutinam, que in mente oritur, quando rectificatur, ut in Apo., et lumen quia resplendet intelligibiliter et interminabiliter, ut in Psal.: Signatum est super nos lumen vultus tui. Aliquando attribuunt ei mediocres formas vocando Deum ignem qui illuminat sine lesione, cum ignis ledat et urat; et aquam, ut in Job.: Flumina de ventre eius, quia videlicet vitalibus affluentiis replet mentes, sicut aqua administrat materiam vitalem plantis. Aliquando autem attribuunt Deo formas infimas, ut unguenti Joh.: Unctio eius nos docet de omnibus. Et Eccli.: Unguentarius conficiet pigmenta suavitatis; et lapidis angularis, ut in Psalmis et in Job. Attribuunt etiam ei formam beluinam, ut leonis Osee II.: Consumam eos quasi leo. Et pantere in antiqua translatione Osee, ubi nos habemus, Catulus leonis. Et pardi, Osee: Sicut pardus in via Assyriorum. Et urse, eodem: Ocurram eis quasi ursa raptis catulis. Attribuunt etiam ei formam que videtur esse vilior ceteris, scilicet vermis quam ipse Deus sibi ascribit in Ps. Ego sum vermis</p>
        
        <!-- text of dionysius being commented on: Ita denique sapientes et occulte inspirationis recitatores ab imperfectis et inmundis inmaculate distinguunt sancta sanctorum, et dissimilem sic sanctam formationem honorant, ut neque divina inmundis sint capi facilia, neque sanctarum figurarum videndi amatores sicut veris permaneant in formis. Itaque divina honorant veris negationibus et ad ultima familiarium resonantiarum diversis assimilationibus. Nichil igitur inconveniens, si et celestes substantias ex recedentibus a significatione dissimilibus similitudinibus reformant secundum dictas causas. Neque enim neque nos ad inquisitionem quidem ex dubitatione ad sursumactionem per diligentem sanctorum perscrutationem venissemus, nisi nos deformitas turbasset angelorum manifestative reformationis non dimittens nostram mentem permanere in dissonantibus formationibus sed luctans ut recusentur materiales ad aliquid passiones et adsuefaciens sancte extendi per apparentia ad supermundanas sursum actiones. -->
      	
        <p xml:id="phah-c2-d1e163">Ita denique, etc. usque ad illud: Tanta quidem, talis est sensus: Ita omnes qui Deum sapiunt et cognoscunt per experientiam, recitant que sibi occulte divinitus inspirata sunt in dictis formationibus. Unde distinguunt celestia et divina ab imperfectis et inmundis materiis, aliter, ut dictum est, attribuendo celestibus que aliter conveniunt sensibilibus, nullam per hoc maculam celestibus inpingentes; quin potius honorant ipsa celestia, describendo ea per formas dissimiliores et viliores, ut per hoc veritas indignis abscondatur, qui despiciunt tam viles descriptiones, nec eas investigare curant; et fidelibus pateat, qui, ut predictum est, eam per sensibilium collationem diligenter inquirunt. Et dum figurarum significationem intelligere desiderant, non permittunt in sensibilibus formis tanquam ad litteram intelligendis permanere, ipsa formarum deformitate ipsos repellente. Honorificant ergo theologi divina, removendo ab eis que vere et proprie possunt ab eis removeri, dum Deum dicunt invisibilem infinitum et similia, et comparando ipsum infimis sensibilibus propter familiares resonantias ipsorum. Non est ergo inconveniens aut iniuriosum celestibus animis quod ipsi designentur formis viliorum sensibilium ratione supradicta. Ipsa siquidem deformitas formarum, quibus angeli in scripturis describuntur, turbando mentem nostram, nos induxit ad tante anbiguitatis inquisitionem, et per consequens ad sursumactionem, per diligentem intelligentie spiritalis perscrutationem, ad quam forte non sine hac occasione induceremur, eo quod ipsa deformitas non permittit mentem nostram permanere et quiescere in formationibus tam manifeste dissonantibus a celestibus substantiis. Sed inducit ad luctandum per investigationem diligentem, ut segreget a celestibus materiales concupiscentias vel passibilitates alicuius rei sensibilis, et assuescat pedetentim per collationem sensibilium extendi ad collationem et contemplationem celestium.</p>
      	 
        <!-- text of dionysius being commented on: Tanta quidem a nobis dicta sunt propter materiales et a significatione dimoventes sanctorum eloquiorum angeliformes ymaginum scripturas. Deinde autem diffinire convenit quid quidem ipsam esse Ierarchiam estimamus et quid unaqueque earum iuvat Ierarchiam sortitos. Dux autem sit sermonis Christus, si est fas dicere, meus, qui est omnis yerarquice manifestationis inspiratio. Tu autem, o puer, secundum sanctam nostre sacerdotalis traditionis legislationem et ipse, ut decet sanctum, audi sancte dicta, divinus divinorum in doctrina factus, et mentis occulto sancta circumabscondens ab inmunda multitudine ut uniformia custodi. Non enim fas est, ut eloquia dicunt, abicere ad porcos intelligibilium margaritarum mundum et luciformem et pulchrificum ornatum. -->
        
        <p xml:id="phah-c2-d1e168">Tanta quidem, etc. usque in finem capituli talis est sensus: Hec que dicta sunt, premisimus ad ostendendum quod convenienter et utiliter per formas sensibilium, etiam viliores, designantur celestes substantie in scripturis. Deinde convenit diffinire Ierarchiam et ostendere quod iuvat unaqueque Ierarchia mentes in se collocatas. Dux autem huius sermonis sit Christus, si licet dicere, meus, qui inspirat manifestationem omnis Ierarchie. Tu autem, o puer Thymotee, secundum apostolicam traditionem audi sancta edicta, sicut decet audire sanctum, factus divinus in doctrina divinorum, et mentis occulto absconde sancta, tanquam uniformia, ab auditu et notitia inmunde multitudinis. Quia iuxta sententiam Domini in Matheo. Non licet spargere ante porcos mundam et luciformem et mentes pulchrificantem venustatem intelligibilium margaritarum.</p>
        
    </div>
  </body>
</text>
</TEI>