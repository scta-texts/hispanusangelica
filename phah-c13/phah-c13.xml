<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/develop/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/develop/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Angelica Hierarchia, Caput decimum tertium</title>
        <author>Petrus Hispanus</author>
        <editor/>
        <respStmt>
          <name>Jo√£o Rebalde</name>
          <resp>TEI Encoder</resp>
        </respStmt>
        <respStmt>
          <name>Jeffrey Witt</name>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <date when="2016-07-07">July 07, 2016</date>
        </edition>
      </editionStmt>
      <publicationStmt>
        <authority>
          <ref target="http://petrushispanus.eu/project1">Project Petrus Hispanus Works</ref> 
        </authority>
        <availability status="free">
          <p>Public Domain</p>
        </availability>
        <date when="2016-07-07">July 07, 2016</date>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/develop/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2016-07-07" status="draft" n="0.0.0-dev">
          <p>File Started for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"> </div>
    </front>
    <body>
      <div xml:id="phah-c13">
        <head xml:id="phah-c13-Hd1e110">Angelica Hierarchia, Caput decimum tertium</head>
        <!--Quare a seraphin dicitur purgatus fuisse propheta Isaias.-->
        
        <p xml:id="phah-c13-d1e115">Titulus huius capituli est quod a seraphin dicitur purgatus fuisse propheta Isaias: Deus enim qui est summus Ierarcha, ignis est, non solum purgativus sed et illuminativus et perfectivus omnium substantiarum angelicarum. Que autem magis ipsi appropinquant, magis ab eo accenduntur et ab ipsa prima incensione specialiter seraphin sive incensive appellantur vel incendentes. Hee autem rursus inferiores accendunt et ipse ab illis accense rursus alias incendunt usque ad ultimum ordinem. Hee autem omnes substantie preter primas, licet incense sint re, non tamen incensive vel incendentes appellantur nomine sed tantum prime. Ultimus vero ordo angelorum a superioribus incensus nostram incendit Ierarchiam, idest humanam. Ex quibus unus a Deo missus est ad purgandum Isaiam. Quem sacra scriptura dicit fuisse seraphin, non nomine sed re vel officio. Quia circa Isaiam tantummodo executus est purgationis vel incensionis officium, cuius tam rei quam nominis prime substantie merentur habere patrocinium. Omnes igitur angeli tam superiores quam inferiores purgativo igne sunt inflammati sed primi tantum purgatores ignei vel seraphin sunt appellati.
        </p>
        <!--Age igitur et hoc secundum virtutem inspiciamus, cuius gratia ad unum theologorum seraphin mitti dicitur. Etenim dubitare possit aliquis quod non subiectorum aliquis angelorum, sed ipse qui dignissimis substantiis connumeratur, purgat prophetam. Igitur quidam quidem dicunt quod secundum preassignatam omnium existentium communionis diffinitionem, non unam circa Deum primarum mentium nominat eloquium ad theologi purgationem venisse. Quendam vero nobis presidentium angelorum, sicut operatorem sanctum prophete purgationis, seraphin equivocatione vocatum fuisse propter incensivam et celestem dictorum ablationem et purgati ad divinissimam obedientiam susceptionem. Et eloquium unum ex seraphin simpliciter dixisse dicunt, non ex hiis que circa Deum collocantur, sed ex hiis que nobis president purgativis virtutibus.-->
        
        <p xml:id="phah-c13-d1e120">Age igitur, etc. usque ad illud: Alius autem, etc., talis est sensus. Consideremus deinde quare dicatur in Isai. unus seraphin inmitti ad purgandum Isaiam. Videtur siquidem ex forma verborum quod ille qui missus est, non fuerit de infimo ordine angelorum, sed de primo ordine, qui dicitur seraphin. Respondent ad hoc quidam: Quia, iuxta quod iam dictum est infimum ordinem nobis presidere et Ierarchiam nostram ordinare, ille angelus missus ad prophete purgationem non fuit de primo ordine sed de infimo, et illud esse de seraphin equivoce substantiis summi ordinis propter incentivam virtutem que purgavit labia Isaie, a qua virtute denominatur seraphin. Et propter suscitationem prophete purgati ad divinam obedientiam ut dicente Domino: Quem mittam, responderet: Ecce ego mitte me. Unde et scriptura simpliciter dicit: Volavit ad me unus de seraphin, idest de incendentibus nostram Ierarchiam et non specificat summum ordinem, qui Deo inmediate assistit et circa eum collocatur.</p>
        
        <!--Alius autem non valde inconvenientem mihi prebuit excusationem pro presenti instantia. Dixit enim quod propriam purgativam sanctam operationem magnus ille quicumque erat qui visionem formavit, angelus ad docendum divina theologum ad Deum et post Deum ad primam Ierarchiam reposuit. Et numquid iste sermo verus est? Dicebat enim qui hoc dixit, quod thearchica virtus ad omnia veniens capit et per omnia non valens teneri transit et omnibus rursus est non apparens, non solum sicut ab omnibus supersubstantialiter segregata, sed et sicut occulte ad omnia dimittens provisivas ipsius operationes. At vero et omnibus intellectualibus iuxta proportionem suam superapparet et propriam luminis donationem tradens divinissimis substantiis per ipsas sicut primas et subiectas ipsa bene ornate distribuit secundum uniuscuiusque ornatus conspectivam conmensurationem.-->
        
        <p xml:id="phah-c13-d1e126">Alius autem, etc. usque ad illud: Aut ut planius, etc., talis est sensus: Ab alio autem didici huius questionis solutionem qui me docuit, quod ille magnus angelus qui impressit Isaie visionem ymaginariam per quam doceret eundem quedam divina misteria, suam purgativam operationem qua purgavit Isaiam, principaliter attribuit Deo et post Deum ordini seraphin sive primo seraph. Ipse tamen inmediate purgans prophetam, de infimo ordine erat. Dicebat siquidem qui hoc me docuit, quod divina principalis virtus omnibus se communicans omnia replet etiam illa quibus precipue illucet. Et hoc fit non solum per supersubstantialem ipsius supereminentiam qua ab omnibus incomparabiliter separatur, sed etiam per inpenetrabiles et occultissimas rationes operationum suarum quibus inconprehensibiliter providet universitati. Verumptamen omnibus intellectualibus quantum in se est, inmobiliter exposita, et ad se extentis superillucens, summis intelligentiis lumen suum copiosius influens, per easdem tanquam primas ipsum lumen seriatim inferioribus et per ordinem distribuit, secundum quod singuli ordines vel substantie inferiores capaces sunt divine cognitionis.</p>
        
        <!--Aut, ut planius dicam, et per propria exempla, quamvis indigentia Deo ab omnibus segregato, sed nobis manifestiora, solaris radii distributio ad primam materiam bene distributive vadit omnibus clariorem et per ipsam manifestius resplendere facit proprios splendores. Accedens autem ad grossiores materias obscuriorem habet manifestationem ex illuminatarum materiarum ad luminis donationis delativum habitum inportunitate; et paulatim ex hoc ad perfecte non distributivum contrahitur. Rursus ignis calor magis se ipsum distribuit ad magis susceptiva et ad ipsius assimilationem facile euntia et duci facilia. Ad substantias autem contraformatas aut contrarias aut nullum aut obscurum quoddam ignificative operationis vestigium manifestatur. Et isto est amplius quod ad non cognata perfamiliariter ad ipsum se habentia, accedit primum, si contingat, ignea faciens ad ignificationem facile imitabilia et per ipsa aut aquam aut aliud quidem eorum que non facile ignificantur, iuxta proportionem calefaciens.-->
        
        <p xml:id="phah-c13-d1e131">Aut ut planius, etc. usque ad illud : Igitur secundum, etc., talis est sensus: Ut quod dixi, planius intelligatur, consideremus id ex collatione exemplorum sensibilium. Que quidem inconparabiliter deficiunt ad significationem Dei ab omnibus segregati; sed nostre infirmitati sunt manifestiora. Attendamus ergo in primis exemplum radii solaris, qui primo et inmediate et clarius illuminat primam sibi proximam et clariorem materiam et per illam manifestius splendet. Et illa mediante seriatim accedens ad crassiores materias pedetentim obscurius vel minus clare lucet et luminis sui distributionem minus manifestat ex incapacitate materiarum illuminatarum et inportunitate ad eius lumen deferendum. Et sic paulatim contrahitur et obscuratur, donec omnino cesset ulterius illuminare. Item: aliud exemplum apparet in igne qui magis calefacit ea que propinqua sunt sibi et promptius calefaciunt; et hoc successive et seriatim. In materiis vero sibi naturaliter oppositis aut non aut parum manifestat operationem suam, scilicet calefactionem et etiam ad opposita accedit eius operatio per mediationem eorum que sibi congruunt, ut per es vel testam ad aquam, primo calefaciendo inmediate testam vel es et per illam testam aquam iuxta singulorum capacitatem et conformitatem.</p>
        
        <p xml:id="phah-c13-d1e134">Nota: Ignis calor est caritas que magis se ipsam distribuit:
        
        magis susceptiva per puritatem
        ad 	sui assimilationem facile euntia per omnis caliditatem
        duci facilia per obedientie facilitatem vel humilitatem.
        </p>
        
        
        <!--Igitur secundum eandem bone fisice ordinationis rationem, supernaturalis omnis boni ornatus visibilis, et invisibilis ordinationis principatus, proprie luminis donationis fulgorem prima apparitione in ditissimis effusionibus supremis substantiis manifestat, et per istas que post ipsas sunt substantie, divino radio participant. Ipse enim cognoscentes prime Deum et divinam virtutem superposite desiderantes, et primi operatores fieri, sicut est possibile, Dei immitative virtutis et operationis digne sunt habite. Et que sunt post ipsas substantias, ipse ad concertationem secundum virtutem boniformiter extendunt, copiose ipsis tradentes de illa que in ipsis supervenit claritate. Et rursus ille subiectis. Et secundum unamquamque prima illi que est post ipsam, tradit de dato et ad omnes iuxta proportionem providentia transeunte divino lumine.-->
        
        <p xml:id="phah-c13-d1e139">Igitur secundum, etc. usque ad illud: Est igitur, etc. talis est sensus: Iuxta qualemcumque huius naturalis operationis similitudinem, Deus qui supernaturalis est princeps et principium omnis visibilis et invisibilis ordinationis, lucis sue fulgorem, quantum est in angelis, per primam apparitionem manifestat copiosissimis effusionibus in summis intelligentiis. Et per illas summas alie que post eas sunt, participant divino radio. Summe quidem substantie principaliter Deum cognoscentes et divinam virtutem perfectius quam alie desiderantes: digne habentur secundum suam possibilitatem fieri primo operatores et ipse secundum suam virtutem extendunt inferiores substantias boniformiter ad consimilem virtutem certatim exercendam tradentes eis copiose de eadem claritate quam ipse desuper accipiunt. Et iterum ille que primis sunt subiecte, inferioribus tradunt copiose de divina claritate. Et per totam ordinationis angelice seriem prima ei que post illam est, tradit de divino lumine sibi dato et ad omnes iuxta singulorum capacitatem transeunte.</p>
        
        <!--Est igitur universis illuminatis principium illuminationis Deus quidem natura et proprie vere, sicut luminis substantia et ipsius esse et videndi causa. Postea autem et Dei imitatione particulariter superposita post ipsam, unicuique eo quod lumina divina per ipsam ad illam supervehuntur. Igitur supremum celestium ornatum, reliquorum universorum angelorum substantie, secundum hoc quod est conveniens post Deum, principium ducunt omnes sancte et Dei cognitionis et Dei imitationis, sicut per illas ad omnes et nos thearchica illuminatione distributa. Quamobrem et omnem sanctam et Dei imitatricem operationem ad Deum quidem sicut causam referunt. Ad primas autem et deiformes mentes, sicut primos operatores divinorum et magistros. Igitur primus sanctorum angelorum ornatus, magis universis habet incensivam proprietatem et effusam thearchice sapientie traditionem et cognitionem supreme divinarum illuminationum scientie et thronorum proprietatem apertam Deum recipiendi oportunitatem significantem. Subiectarum autem substantiarum ornatus, ignea, sapiente, cognitiva Dei receptiva virtute participant quidem, sed subiecte, et ad primos videntes, et per ipsas, sicut Dei imitatione, prima operatione dignas habitas ad deiformis possibile sursumacti. Dictas ergo sanctas proprietates in quarum participatione per primas hee que sunt post ipsas, substantie facte sunt ipsis post Deum sicut ierarchis reponunt.-->
        
        <p xml:id="phah-c13-d1e145">Est igitur, etc. usque ad illud: Dicebat igitur, etc. talis est sensus: Deus igitur per propriam naturam vere et proprie est principium illuminationis omnibus illuminatis, sicut qui est substantia luminis et causa ipsius esse et cognitionis. Deinceps quelibet supposita est causa luminis particularis ei que est post ipsam, eo quod per illam tanquam superiorem, sibi tanquam inferiori desuper administrantur divina lumina. Igitur supremum ordinem prime Ierarchie, scilicet seraphin, universi angeli inferiores, ut convenit, habent post Deum principium omnis sancte cognitionis et imitationis Dei, eo quod per illius ordinis mediationem ad omnes alias celestes mentes et ad nos homines distribuatur divina illuminatio. Unde et omnes heedem substantie omnem suam scientiam et Dei imitativam operationem principaliter referunt ad Deum tanquam primam causam. Secundario vero ad primas intelligentias tanquam ad primos operatores et magistros divinorum luminum. Prima ergo Ierarchia super omnes ordines inferiores habet incentivam operationem et effusam traditionem divine sapientie et proprietatem thronorum. Que significat apertam oportunitatem recipiendi Deum. Ierarchie autem inferiores vel ordines participant incentiva proprietate sapiente et cognitiva et Dei receptiva sed inferius quam prima Ierarchia. Et illi ordines inferiores respiciunt ad primas intelligentias et per ipsas tanquam ad Dei imitationem primo operantes sursumagunt ad sibi possibilem Dei conformitatem. Dictas ergo proprietates quas inferiores per primas essentias participant eisdem sicut ierarchis post Deum attribuunt.</p>
        
        <p xml:id="phah-c13-d1e148">
        Deus est principium illuminationis natura
        
        luminis substantia, ab eterno lucendo;
        sicut	causa essendi, hominem ad suam similitudinem formando;
        causa videndi, sua cognitione hominem illuminando;
        
        nobilitatem
        Vide ergo	caritatem
        benignitatem
        eternaliter lucente ad sui ipsius preeminentiam
        in		nobiliter creantem ad sui adherentiam
        suaviter illuminante ad intelligentiam.
        </p>
        <!--Dicebat igitur, qui ista dixit, visionem quidem illam fuisse monstratam theologo per unum presidentium nobis sanctorum et bonorum angelorum, et ab illuminativa ipsius manuductione ad illam sanctam contemplationem fuisse suscitatum secundum quam videbat supremas substantias, sicut in signis indicatur, sub Deo et cum Deo et circa Deum collocatas et ab universis et ipsis superineffabiliter segregatam superprincipalem summitatem in medio subiectarum virtutum supercollacatio. Discebat igitur visis theologus quod super omnem supersubstantialem eminentiam inconparabiliter erat collocatum divinum super universam visibilem et invisibilem virtutem. Et quidem quod ab omnibus est segregatum, sicut universaliter, neque primis existentibus substantiis conparabile. Amplius et ipsum omnium et principium et causam substantificam esse et existentium indissolubilis mansionis inavariabilem collocationem, a qua et esse et bene esse et ipsis supereminentibus est virtutibus.-->
        
        <p xml:id="phah-c13-d1e153">Dicebat igitur, etc. usque ad illud: Postea ipsorum, etc. talis est sensus: Dicebat ergo qui secundam solutionem me docuit, visionem Domini sedentis super solium etc. manifestatam fuisse Isaie per unum angelum de infimo ordine qui nobis inmediate presidet et Isaiam fuisse suscitatum ab illuminativa Dei manuductione illius angeli ad illam sanctam contemplationem secundum quam Isaias videbat supremas substantias, ut figurative loquar, sub Deo et cum Deo circa Deum collocatas. Et videbat superprincipalem divinam summitatem, a supremis substantiis et omnibus aliis superineffabiliter segregatam, esse collocatam in medio supremarum virtutum. Que revera Deo sunt inconparabiliter inferiores. Docebatur ergo Isaias per hanc visionem quod deitas secundum omnem supersubtantialem eminentiam inconparabiliter collocatur super omnem visibilem et invisibilem virtutem et que ab omnibus segregatur tanquam causa universalis; nec primis quidem substantiis sit aliquo modo conparabilis, quin potius ipsam esse omnium principium et causam substantificam et invariabilem stabilitatem indissolubilis mansionis existentium a qua esse et bene esse sive beate esse percipiunt supereminentes et prime virtutes.</p>
        
        <!--Postea ipsorum sanctissimorum seraphin docebatur deiformes virtutes. Sancta quidem ipsorum nominatione, igneum significante, de quo paulo post dicemus, sicut nobis est possibile recitare ad deiforme ignee virtutis sursumactiones. Alarum autem sextupla sancta formatione ad divinum in primis, mediis et in postremis intellectualibus absolutam et supremam superscitationem. Sed infinitatem pedum ipsorum et pluralitatem facierum videns intellectualiter theologus et alis distingui existentem sub pedibus et sub faciebus et contemplationem et in mediis alis sempiternam motionem et ad intelligibilem visorum sursumagebatur cognitionem, manifesta ipsi supremarum mentium multum ambulandi et multum videndi virtute et sancta ipsarum reverentia quam habent supermundane ad altiorum et profundiorum superbam et temerariam et inpossibilem perscrutationem et in conmensuratione Dei inmitativarum operationum indesinente et alta petente sempiterna motione. Sed et thearchicam illam et multum honorabilem ymnodiam docebatur formante visionem angelo secundum virtutem theologo tradente de propria sanctorum cognitione.-->
        
        <p xml:id="phah-c13-d1e158">Postea ipsorum, etc. usque ad illud: Docebat igitur, etc. talis est sensus. Deinde docebatur Isaias deiformes virtutes sanctissimorum seraphin, que designantur ipsorum nominatione, sumpta ab ignis proprietatibus. De quibus tractabimus infra ad declarandas secundum nostram possibilitatem sursumactiones, que per ignis proprietates significantur. Per significationem vero alarum expansarum seraphin discebat Isaias absolutam et liberam et summam expansionem desideriorum et contemplationum. Quibus prime intelligentie sursumferuntur in Deum tribus ordinibus prime Ierarchie, scilicet primo, medio et ultimo. Quod autem sive secundum Ezechielem sive secundum Isaiam secundum aliam translationem attribuitur celestibus mentibus multitudo pedum et facierum manifestat quod ipse habundant multa virtute proficiendi in inmitatione Dei et contemplandi Deum. Quod autem seraphin volabant alis mediis, et superioribus aliis velabant faciem, inferioribus pedes, manifestavit Isaie in illis primis intelligentiis earum profectum assiduum in divina sibi cognoscibilia et reverentiam temperatam, qua cavent supra virtutem suam altiora et profundiora Dei superbe et temerarie supra posse perscrutari et indesinentem et sempiternam sursummotionem et imitativis operationibus Dei secundum mensuram sue possibilitatis. Docebatur etiam Isaias illuminandus laudabilem deitatis hymnum: Sanctus; Sanctus, ab angelo formante visionem, qui ei secundum suam capacitatem tradidit quod ipse comprehensive cognovit.</p>
        
        <!--Docebat igitur ipsum et hoc quod purgatio est quocumque modo mundis thearchice splendide claritatis, sicut est possibile, participatio. Ipsa autem ab ipsa thearchia excellentibus causis ad omnes sanctas mentes, supersubstantiali occulto perfecta, hiis que sunt circa ipsam, sicut supremis virtutibus, manifestior quodam modo est et magis se ipsam manifestat et distribuit. In secundis autem aut postremis aut nobis intellectualibus virtutibus, sicut ab ipsa unaqueque secundum deiforme distat, ita apparentem ipsius illuminationem congregat ad proprii occulti unitivum ignotum. Illucet autem singulis secundis per primas. Et si oportet compendiose dicere, primum ex occulto ad apparens agitur per primas virtutes. Hoc igitur theologus docebatur ab illuminante ipsum angelo purgationem et omnes thearchicas operationes per primas substantias resplendentes ad omnes reliquas distribui secundum uniuscuiusque ad deificas participationes proportionem. Quapropter et ignis purgativam proprietatem seraphin post Deum convenienter reposuit. Nichil igitur inconveniens si purgare dicitur theologum seraphin. Nam sicut Deus purgat omnes, eo quod omnis purgationis est causa.-->
        
        <p xml:id="phah-c13-d1e164">Docebat igitur, etc. usque ad illud: Magis autem, etc. talis est sensus: Docebat ergo Isaiam idem angelus quod participatio supersplendentis divine puritatis, secundum singulorum capacitatem, purgatio est omnibus quantumcumque purgatis vel mundis. Ipsa autem luminum distributio, a plenitudine divina ex intima et omnium creativa virtute procedens de supersubstantiali occulto, ad omnes sanctas mentes perveniens, primis intelligentiis que divinitati vicinius assistunt, manifestior est et magis se ipsam manifestat et distribuit. In mediis autem et infimis intelligentiis angelicis et hominibus, secundum quod singuli magis vel minus distant, secundum hoc radius divinus magis vel minus apparet singulis et ad sue simplicitatis ignotum occultum contrahitur. Illucet autem singulis ita quod inferioribus per superiores, et, ut compendiose loquar, primo per primas intelligentias ex occulto ad cognitionem deducitur. Docebatur ergo Isaias ab angelo ipsum illuminante quod purgatio et omnes alie divine operationes per primas intelligentias primo resplendentes et omnibus inferioribus distribuuntur secundum quod unusquisque plus vel minus capax est divine participationis. Unde purgativam proprietatem que in igne significatur, convenienter attribuit dictus angelus ordini seraphin iuxta nominis interpretationem. Non est ergo inconveniens quod dicitur seraphin purgare Isaiam, quia fuit causa purgationis ipsius, sicut et Deus omnes purgatos purgat, quia ipse est causa omnis purgationis.</p>
        
       <!-- Magis autem, ut propinquo utar exemplo, quemadmodum, qui secundum nos est ierarcha, per ipsius diaconos aut sacerdotes purgans aut illuminans, ipse dicitur purgare aut illuminare per ipsum sanctificatis ordinibus que fiunt per ipsos ad ipsum reponentibus proprias sanctas operationes, ita et propriam purgativam scientiam, purgationem perficiens angelus, ad Deum quidem sicut causam, ad seraphin autem sicut prius operantem ierarcham reponit. Sicut si aliquis dicat cum reverentia angelica ab ipso purgatum docens, quod in te a me perfecte purgationis principium quidem exaltatum et substantia et creator et causa est qui et primas substantias ad esse deduxit et circa ipsum collocatione continet et conservat et conversibiles et cadere inpossibiles et ipse est movens ad primas propriarum provisivarum operationum participationes. Hoc enim ista me docens dixit seraphin significare visionem.-->
        
        <p xml:id="phah-c13-d1e169">Magis autem etc. usque ad illud: Ierarcha autem, etc. talis est sensus: Ad huiusmodi rei quam diximus, declarationem, utar exemplo magis nobis propinquo, videlicet quod cum Summus Pontifex per mediationem et ministerium sacerdotum vel diaconorum suorum aliquem purgat vel illuminat, ipse Summus Pontifex dicitur illum purgare vel illuminare, eo quod ministri purgationes per se exhibitas attribuunt Summo Pontifici. Simili modo angelus operans purgationem Isaie propriam purgativam virtutem principaliter Deo tanquam prime cause secnndario summo seraphin tanquam ierarche primo post Deum operanti, quantum est in angelis, quasi ipse angelus inmediate purgans Isaie purgato reverenter diceret: Purgationis quam ego in te perfeci Deus principium est superexaltatum et creator et causa omnium. Qui etiam primas intelligentias a non esse deduxit ad esse et continet eas circa se vicinius collocatas et conservat eas ut sint ad esse deterius inconversibiles et a sua sublimitate omnino cadere non valeant et ipse movet primas intelligentias ad participandum primo et inmediate suis divinis operationibus. Quibus providet universitati.</p>
        
        <!--Ierarcha autem et post Deum dux primarum substantiarum ornatus, a quo purgare ego sum deiformiter edoctus. Iste igitur est per me te purgans, per quem proprias provisivas operationes ex occulto et ad nos adducit, cuncte ipsa totius causa et creator purgationis. Ista quidem ille docebat me. Tibi autem ego trado. Tue autem sit intellectualis et discretive scientie aut alteram dictarum absolutam esse a dubitatione et hanc honorare aut alteram sicut conveniens et rationabile et forsitan verum habentem aut a te ipso aliquid vere vero magis cognatum invenire aut ab alio discere: Deo videlicet dante verbum et conciliantibus angelis et amatoribus angelorum nobis revelare splendidam magis, si possibile est, et mihi magis amabilem contemplationem.-->
        
        <p xml:id="phah-c13-d1e174">Ierarcha autem, etc. usque in finem capituli talis est sensus: Primus seraphin qui post Deum est primus ierarcha et dux primarum substantiarum, a quo seraph ego qui sum angelus infimi ordinis, edoctus te purgare, O Isaia. Ille, inquam, seraph qui per me te purgat, per quern Deus qui est causa et creator totius purgationis primo adduxit de occulto suo ad nos cclestes animos et suas celestes operationes. Quibus providet universis. Hoc siquidem quod iam dixi, dixit significari per missionem seraphin. Ille qui me docuit hanc solutionem, istam quidem ille me docuit. Tibi autem ego trado sicut didici. Tue autem intellectualis et discretive scientie erit unam istarum solutionum cum rationum attestatione ratam et veram habere aut per proprium studium aliquid verisimilius invenire aut ab alio doctore discere, Deo videlicet inspirante et inspirantibus sanctis angelis et angelorum amatoribus. Et, si possibile est, magis splendidam et magis amabilem super hoc mihi contemplationem revelare.</p>
        
        
        
      </div>
    </body>
  </text>
</TEI>